<!DOCTYPE html>
<html lang="ro">
    <head>
        <title>Eu nu strivesc corola de minuni a lumii</title>
    </head>
    <br>
        <h1>Eu nu strivesc corola de minuni a lumii</h1>
        <p>Eu nu strivesc corola de minuni a lumii</p>
        <p>și nu ucid</p>
        <p> cu mintea tainele, ce le-ntâlnesc</p>
        <p>în calea mea</p>
        <p> în flori, în ochi, pe buze ori morminte.</p>
        <p>Lumina altora</p>
        <p>sugrumă vraja nepătrunsului ascuns</p>
        <p>în adâncimi de întuneric,</p>
        <p>dar eu,</p> 
        <p>eu cu lumina mea sporesc a lumii taină -</p> 
        <p>și-ntocmai cum cu razele ei albe luna</p> 
        <p>nu micșorează, ci tremurătoare</p> 
        <p>mărește și mai tare taina nopții,</p> 
        <p>așa îmbogățesc și eu întunecata zare</p> 
        <p>cu largi fiori de sfânt mister</p>
        <p>și tot ce-i neînțeles</p>
        <p>se schimbă-n neînțelesuri și mai mari</p>    
        <p>sub ochii mei-</p
        <p>căci eu iubesc</p>
        <p>și flori și ochi și buze și morminte.</p>            
        </br>
        <p>1919</p>
        </body>
    </body>
</html>